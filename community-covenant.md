---
description: 1Hive topluluğuna katılırken kabul ettiğimiz kurallar.
---

# Topluluk Sözleşmesi

{% hint style="info" %}
1Hive Topluluk Sözleşmesi şu anda [incelemeye ve önerilere açıktır](https://forum.1hive.org/t/drafting-the-1hive-community-covenant-for-celeste/1548). 
{% endhint %}

1Hive; daha özgür, adil, açık ve insancıl bir gelecek inşa etmeyi hedefleyen aktivistlerden oluşan bir topluluktur.

1Hive aynı zamanda, Bitcoin ve Ethereum gibi dijital bir para birimi olan Honey'nin ihraç edilip programlı olarak dağıtımının yapıldığı ekonomik bir protokoldür. Bitcoin ve Ethereum'un aksine, 1Hive protokolü değerli eylemleri dar bir şekilde tanımlamamakta, bunun yerine topluluk üyelerinin Honey dağıtım teklifleri oluşturup bunlara oy vermesi yoluyla dağıtım sürecini yönlendirmesine olanak sağlamaktadır.

1Hive protokolünün amacı; 1Hive topluluğuna en çok değer katan ortak ürünlerin geliştirilmesi, bakımı ve iyileştirilmesine yönelik düzenli bir Honey akışı oluşturarak sağlıklı bir topluluk ekonomisi oluşturmaktır. 

1Hive ekonomisinin büyümesi toplulukların, insanların kendilerininmiş gibi benimsemekten gurur duyacağı ve memnun olacağı, kapsayıcı ve samimi bir şekilde katılımcılığı destekleyen bir kültür oluşturma becerisiyle doğrudan ilişkildir. Birisi Honey satın almayı veya elinde tutmayı ve Honey ekonomisine katılmayı tercih ettiğinde, aynı zamanda toplulukların kültürünü, değerlerini ve normlarını da desteklemiş olmaktadır.

Bu açıdan, 1Hive protokolü üyelerin hem protokolle hem de birbiriyle nasıl etkileşimde bulunması gerektiğine yönelik beklentileri belirleyen bir toplumsal sözleşmeye bağlıdır.

## Yemin

Üyeler, katkıda bulunanlar ve liderler olarak topluluğumuza katılımın; yaş, beden, görülür ve görülmez engellilik, etnisite, cinsiyet özellikleri, cinsel kimlik ve ifade, deneyim ve eğitim düzeyi, sosyo-ekonomik statü, milliyet, kişisel görünüş, ırk, din veya cinsel yönelimine bakılmaksızın herkes için tacizsiz bir deneyim oluşturacağına yemin ederiz.

Açık, misafirperver, farklılıklara açık, kapsayıcı ve sağlıklı bir topluluğa katkıda bulunacak şekillerde hareket etmeye ve bu şekilde etkileşimde bulunmaya yemin ederiz.

## Standartlarımız

Aşağıdakiler, topluluğumuz için olumlu bir ortam oluşturulmasına katkı sağlayan davranış örnekleri 

* Diğer insanlara empati ve şefkatle yaklaşmak
* Farklı fikirlere, bakış açılarına ve deneyimlere saygılı olmak
* Yapıcı geri bildirimler verip bu geri bildirimleri kabul etmek
* Sorumluluk almak ve hatalarımızdan etkilenenlerden özür dilemek ve deneyimlerden ders çıkarmak
* Yalnızca birey olarak değil, topluluğun tamamı için en iyi olana odaklanmak

Aşağıdakiler ise kabul edilmeyecek davranış örnekleridir:

* Küfürlü dil ve görseller kullanmak ve her türlü cinsel ilgi veya tacizde bulunmak
* Trollük, aşağılayıcı yorumlarda bulunmak, kişisel veya siyasi saldırılar yapmak
* Açıktan veya özelden taciz
* Açıkça rızasını almaksızın başkalarının fiziksel adresleri veya e-posta adresleri gibi özel bilgilerini ifşa etmek
* Profesyonel bir ortamda makulen uygunsuz olarak değerlendirilebilecek diğer davranışlar

## Blokzincir-Üzerinde Uygulama

Blokzincir üzerinde uygulama, Celeste'nin tamamlanmasına bağlıdır.

1Hive protokolünün bu sözleşmeyi uygulama becerisi, topluluk üyelerinin protokolle yaptıkları doğrudan etkileşimle, özellikle de topluluk üyelerinin Honey tahsis edilmesi veya protokol parametrelerinin düzenlenmesi için teklif gönderme becerisiyle sınırlıdır.

Bir teklif gönderirken, topluluk üyesinin söz konusu teklifin makulen 1Hive'ın toplumsal sözleşmesiyle uyum içerisinde olarak değerlendirileceğini onayladığını belirtecek şekilde Honey stake edilmesi \(kilitlenmesi\) gerekecektir. Bir başka topluluk üyesi, ilk teklifi yapanın teklifine katılmadığı durumda eşit miktarda Honey stake ederek \(yatırarak\) teklife itiraz edebilecek ve böylece bir ihtilaf oluşturulabilecektir. İtiraz edildikten sonra teklifin geri çekilmemesi halinde, ihtilafın çözülmesi için merkeziyetsiz bir oracle kullanılacaktır.

İhtilaf çözüm protokolündeki katılımcıların, bir yargıya varmadan önce 1Hive topluluğunun mevcut normları ve amaçlarıyla en uygun kararı verebilmeleri açısından teklifi, bu sözleşmeyi ve geçmişteki ilgili ihtilafları incelemeleri beklenmektedir.

Oracle'ın ilk teklif yapan lehinde karar vermesi halinde, kilitlenen teklif açılacak ve itirazda bulunanın talepte bulunmak için yatırdığı Honey ilk teklifi yapana devredilecektir. Öte yandan, ihtilafın itirazda bulunan lehine çözümlenmesi halinde, teklif incelemeye alınmayacak ve ilk teklifi yapanın yatırdığı Honey itirazda bulunana verilecektir.

## Blokzincir Dışı Uygulama

1Hive topluluğunu temsil eden net bir blokzincir dışı forum bulunmamasına rağmen, 1Hive [Github](https://github.com/1Hive), [Discourse](https://forum.1hive.org/) ve Discord toplulukları bulunmaktadır ve gelecekte işbu sözleşmeye bağlı olması gerekecek diğer forumlar ortaya çıkabilecektir.

