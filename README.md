---
description: 'Honey paradır, herkes için!'
---

# 1Hive'a Hoşgeldiniz

1Hive, merkeziyetsiz uygulamalar ve protokoller oluşturan ve bunlar üzerinde deneysel işler yapan bir topluluktur. Bu deneylerin merkezinde, topluluğun gidişatında belirleyici olarak kullanılan, [Honey](projects/honey/) adında bir para birimi etrafında sürdürülebilir ve gelişen bir ekonomi oluşturma çabası bulunmaktadır. Honey'i herkes satın alabilir ya da 1Hive ekosistemine katkıda bulunarak kazanabilir. Tekliflerin fonlanması veya protokollerin değiştirilmesi konularında, bireyler sahip oldukları Honey miktarına eşit oy hakkına sahip olarak topluluğun gidişatında söz hakkı edinebilirler.

1Hive bir şirket değildir, çekirdek ekip diye bir şey yoktur ve işletme fonları toplamak için bir toplu satış \(crowdsale\) da yapılmamıştır. Onun yerine, 1Hive bir yıldır Honey ihraç ederek katkıda bulunanlara dağıtım yapmaktadır. Yakın zamana kadar Honey'nin piyasada belirlenmiş bir fiyat karşılığı da bulunmamaktaydı; ancak sonunda bir borsada yer alarak itibari para karşılığına da sahip olmuştur. Honey'nin topluluk üyelerine dağıtılması için belirli bir fiyatının bulunmasına da ihtiyaç yoktur; ancak Honey'nin değeri arttıkça topluluk projelere daha fazla kaynak yönlendirebilmekte ve karşılığında bu projeler Honey ekonomisini daha da büyütebilir.

Honey'i nasıl ihraç edip dağıtacağımızı optimize ederek daha özgür, adil, açık ve insancıl bir gelecek inşa edeceğimize inanıyoruz.

## Güç Dinamikleri

Açık bir topluluk olması bakımından, herkes 1Hive'a katılıp katkıda bulunabilir. Giriş engelleri son derece düşüktür; yapılması gereken tek şey gelip katkıda bulunmaya başlamaktır. Şu anda hâlihazırda [Honey Faucet](https://faucet.1hive.org) ve [Pollen](getting-started-1/pollen.md) gibi herhangi bir başlangıç sermayesi gerektirmeyen yöntemlerle katkıda bulunanları [Honey](projects/honey/) ile ödüllendirecek birkaç programımız bulunmakta; ayrıca topluluk mentorluğu, kaynaştırma ve inisiyatif almayı destekleyen bir kültür oluşturmayı da başardık.

Bununla birlikte, en nihayetinde 1Hive'ın başarısı ortak havuzdaki kaynakların etkin ve üretken bir şekilde tahsis edilmesine bağlıdır. Dolayısıyla, net kurallar ve sınırlar belirlememiz, bu kuralları adil ve şeffaf bir şekilde uygulamamız ve ihtilafların çözülmesi için makul bir süreç tesis etmemiz elzemdir \(bkz. [Ostrom](https://www.onthecommons.org/magazine/elinor-ostroms-8-principles-managing-commmons)\).

Honey, başlı başına bir topluluk sınırı görevi görmektedir ve hakların büyük çoğunluğu bireyin toplam Honey payı baz alınarak bahşedilmektedir. Yeni kişiler topluluğa giriş yaptıklarında, topluluk içerisindeki payları oldukça düşük olacağından dolayı paylaşılan kaynakların nasıl dağıtılacağının belirlenmesi konusunda etkileri de düşük olacaktır. Bununla birlikte, katılım devam ettiği sürece bireylerin paydaşlık ölçüsü artarken topluluk üzerindeki etkileri de benzer şekilde yükselecektir.

Honey'i bir sınırlayıcı olarak kullanmak topluluk üyeleri arasındaki teşviklerin düzeltilmesine yardımcı olurken Honey'nin aynı zamanda bir para birimi olması bakımından 1Hive dışında sermaye fazlasına sahip kişiler tarafından da satın alınıp biriktirilebileceği de unutulmamalıdır. Dolayısıyla, önemli ölçüde sermaye avantajına sahip kişiler tarafından topluluk değerlerimizin ve normlarımızın saldırıya uğramasını engellemek açısından kurallar tesis etmemiz \([Community Covenant](community-covenant.md)\) ve ihtilaf çözüm süreçleri \([🌞 Celeste](community/swarms/celeste.md)\) oluşturmamız gerekmektedir.

Şu anda, Honey dağıtımı nispeten ilk katkıda bulunanlar arasında yoğunlamış durumdadır; bunun nedenlerinden en önemlisi hem topluluk içerisindeki kişilerin hem de Honey fiyatının aynı anda yakın zamanda ve hızla büyümesi olarak görülmektedir. Zaman içerisinde, Honey dağıtımının belirli gruplarda kümelenmesini önleyeceğimizi düşünüyor ve bu trendi de bir bireyin kullanabileceği Honey miktarını sınırlayacak Celeste gibi mekanizmalar oluşturarak güçlendirmeyi amaçlıyoruz.

## Merkeziyetsiz Anlam Yaratımı

1Hive'da dünyanın her yerinden insanların gurur duyacağı, ilham alacağı ve zenginleşeceği mükemmel ve etkili bir topluluk oluşturmak için birlikte çalışmak dışında merkezi bir vizyon ya da geleneksel bir yol haritası bulunmamaktadır. Paylaşılan kaynakların tahsis edildiği ve hangi projelerin topluluk için en değerli olduğuna yine topluluğun karar verdiği 1Hive'ın nasıl gelişeceği, tamamen size ve topluluktaki diğer kişilere bağlıdır. 

Ancak bu stratejik bir vizyon veya istikametimiz olmadığı anlamına gelmemektedir; hepimizin 1Hive'ın geleceğine dair kendine ait bir vizyonu vardır \(bkz. [Headless Brands](https://otherinter.net/web3/headless-brands/)\). Bununla birlikte, tek bir vizyon üzerinde mutabakat sağlamaya çalışarak bu süreçte diğer vizyonları göz ardı etmek yerine, topluluk üyelerinin bize sürekli ve kolektif olarak kendinden belirsiz gelecek içerisinde yönümüzü bulurken anlam yaratacak bireyler olarak harek etmeyi tercih ettik. Bu seçim, topluluk üyelerinin kendileri için yeni anlamlar oluşturup keşfetmesini teşvik etmektedir; çünkü bu anlamlar zaman içerisinde birbirleriyle rekabet içerisine girerek değişim gösterecek ve en nihayetinde topluluğun kolektif dikkatini üzerine çekecek şekilde en iyi fikirler üste çıkacak ve uygulanacaktır.

## Nasıl Katılırım?

Buraya kadar okuduysanız, kendi kendinize "Oha, bu süpermiş, ama biraz kafam karıştı, nerden başlarım?" diye düşünüyor olabilirsiniz. Sorun değil, hatta normal olan bu. 1Hive, dinamik bir topluluktur ve sürekli değişim göstermektedir. Başlangıçta karman çorman gibi gelebilir ve yapılan işleri takip etmek zor olabilir. Hatta sürekli topluluğa katkıda bulunan kişilerin bile kaçırdığı gelişmeler bulunabilir. Yeni katılımcıların \(arıların\) 1Hive'da yollarını bulabilmesi açısından, başlangıçta aşağıdaki kaynaklara göz atmanızı önerebiliriz.

1. [Community Covenant](community-covenant.md) okuyun - bu anayasamız gibi bir şey ve birbirimizle nasıl etkileşim gösterdiğimize yönelik beklentileri belirliyor.
2. Aktif projeleri ve [kilometre taşlarını](projects/1hive-updates.md) inceleyin - birden fazla proje üzerinde sürekli iş yapılmaktadır ve projelerin her birinin kilometre taşları bulunmaktadır.
3. [Discord](https://discord.com/invite/qPa4h5w)'a katılın - Discord, topluluk üyeleri arasında senkronize koordinasyonun ve görüşmelerin yapıldığı temel yerdir. Ayrıca, önemli kanallar ve roller hakkında [discord wiki sayfasını](getting-started-1/discord/) da inceleyin.
4. [Forum](https://forum.1hive.org/)'a katılın - Forumda daha uzun ve daha asenkronize tartışmalar bulunur, ayrıca ortak havuzdan tekliflere Honey tahsis edilmesine ilişkin tartşmalar da forumda gerçekleştirilir.
5. [Pollen](getting-started-1/pollen.md)'a kaydolun - katkıda bulunmaya hazır olduğunuz zaman en iyi yöntem Pollen'e kaydolmaktır. Pollen; Github, Forum ve Discord'daki etkileşimleri izleyerek topluluk üyelerini haftalık bazda ödüllendiren bir programdır.
6. [1Hive takvimine](getting-started-1/calendar.md) abone alon - Discord'daki ses ve video kanalları, topluluk tarafından açık toplantılar ve etkinlikler için kullanılmaktadır. Genellikle geçici süreli ve özel amaçlar için kullanılmakla birlikte önceden programlanan etkinlikleri takvimde bulabilirsiniz.
7. Bir [Swarm](community/swarms/)'a katılın - 1Hive projelerinde yapılan işlerin çoğu swarm adı verilen çalışma grupları arasında koordine edilir. Bu çalışma gruplarının her biri bağımsızdır ve kendi yapısını ve süreçlerini geliştirmiş olabilir. İlginizi çeken bir swarm bularak, Discord'daki ilgili kanalda nasıl yardımcı olabileceğinizi sorabilirsiniz.
8. Bir [teklif ](projects/honey/participation.md)gönderin - başka bir yerde ele alınmamış bir fikriniz veya öneriniz varsa, bir teklif göndermeyi düşünebilirsiniz.

