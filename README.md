---
description: 'Honey significa soldi, per tutti.'
---

# Benvenuto in 1Hive

1Hive è una community che costruisce e sperimenta con l’ausilio di applicazioni e protocolli decentralizzati. Al centro di questi esperimenti c’è l’intento di costruire un’economia sostenibile e florida attorno ad una moneta chiamata [Honey](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/projects/honey), utilizzata per influenzare la direzione della community. Chiunque può comprare Honey \(HNY\) o guadagnare Honey offrendo il proprio contributo alla community 1Hive; Inoltre, chiunque possiede Honey può votare per finanziare proposte e cambi al protocollo con un potere pari alla quantità di Honey posseduta.

1Hive non è una azienda, non c’è un team di base, e non c’è mai stato un “crowd sale” per raccogliere fondi. Al contrario, da oltre un anno, 1Hive emette e distribuisce Honey ai propri contributori. Fino a pochi mesi fa non c’era un prezzo di mercato definito, né un exchange dove poter tradare il token, cosa che adesso è presente. La community non necessita che Honey abbia un certo prezzo al fine di distribuire il token ma, con l’aumentare del suo valore, è possibile indirizzare più risorse verso progetti che possano, tanto nel breve quanto nel lungo periodo, valorizzare ed accrescere il valore dell’ecosistema 1Hive.

Ottimizzando il modo in cui Honey viene distribuito 1Hive spera di creare un futuro più libero, onesto, aperto ed umano.  


## Power Dynamics

Essendo una community aperta, chiunque può entrare e partecipare alla vita di 1Hive. E’ esclusivamente richiesto essere presenti e partecipi in modo attivo. Attualmente il contributo alla community è già finanziato tramite distribuzione di Honey attraverso la[ Honey Faucet](https://faucet.1hive.org/) e[ Pollen](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/getting-started/pollen), che non richiedono alcun investimento iniziale o che non richedono di investire capitali anticipatamente; L’obiettivo di 1Hive è di promuovere una cultura che incoraggi il tutoraggio della community, l’inclusività e che premi coloro che prendono iniziative, indipendentemente dal proprio bagaglio conoscitivo.

Ad ogni modo, il successo di 1Hive è dato solo qualora le risorse della “common pool” vengano distribuite in modo equo ed efficiente; Ciò richiede una serie di imperativi quali stabilire regole e limiti chiari, rinforzare queste regole in modo trasparente e determinare un metro di giudizio equo e ragionevole per la risoluzione di eventuali controversie. \(Lettura consigliata: [Ostrom](https://www.onthecommons.org/magazine/elinor-ostroms-8-principles-managing-commmons)\)

Honey stesso funge da confine per la community, ed i membri acquisiscono importanza e compiti con il loro interesse e partecipazione. Nuovi membri avranno, inizialmente, una partecipazione alquanto limitata, così come limitata sarà la loro influenza e il contributo a loro destinato. Ma, con il prosieguo del proprio impegno, maggiore sarà l’importanza all’interno della community ed il contributo che si riceverà per il proprio aiuto.

Sebbene l'utilizzo di Honey come confine aiuti ad allineare gli incentivi tra i membri della comunità, è anche importante riconoscere che, dato essendo Honey una valuta, questa può essere acquistata e accumulata da coloro che hanno un capitale in abbondanza al di fuori della community 1Hive. Dunque è anche necessario stabilire regole \(il[ Community Covenant](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/community-covenant)\) e  processi per risolvere delle controversie \([Celeste](https://1hive.gitbook.io/1hive/community/swarms/celeste)\) che aiutino a mantenere i valori e le norme della community anche se violate da coloro che hanno un significativo vantaggio di capitale.

Al momento la distribuzione di Honey è relativamente concentrata tra i primi contributori al progetto, in gran parte a causa della crescita rapida sia del numero di membri della community che della crescita del prezzo di Honey. Con il passare del tempo, ci aspettiamo che tale distribuzione sia meno concentrata, e puntiamo a rafforzare questo trend creando meccanismi, come Celeste, che limitino la quantità di Honey un individuo può utilizzare.  


## **“Sense-making” Decentralizzato**

Non è presente una visione o roadmap nel senso canonico del termine, se non con l’obiettivo di lavorare insieme e creare una community che abbracci ogni area geografica e che renda orgogliosi, ispirati ed arricchiti i propri membri. Dipende da te, così come dal resto della community, determinare come 1Hive possa evolvere, dove e come utilizzare e distribuire le sue risorse e quali progetti siano più importanti per la sua crescita.  


Ciò non significa che una visione o direzione strategica è assente; Noi tutti abbiamo la nostra visione e le nostre aspettative sul futuro di 1Hive \([ Headless Brands](https://otherinter.net/web3/headless-brands/)\). Ad ogni modo, piuttosto che cercare di ottenere il consenso su una determinata idea eliminando nel processo altre possibili opzioni, abbiamo optato per il “dipendere” dai membri della community di agire come sensori, aiutando e stringendo il timone della direzione da scegliere nonostante l’incertezza del futuro. Ciò accresce l’importanza del singolo membro quanto della community intera di creare e scoprire nuove narrative da percorrere, al fine di innalzare le migliori idee che possano recare beneficio alla vita attorno alla community e l’economia dell’ecosistema 1Hive.

## **Partecipare attivamente**

Se sei arrivato fin qui, e stai pensando “Wow, tutto bellissimo, ma sono un pò confuso...da dove posso cominciare?” - non preoccuparti, è abbastanza normale, ci  siamo passati tutti! 1Hive è un insieme dinamico ed in continuo mutamento. Talvolta può essere caotico e difficile tener traccia di tutto ciò che sta accadendo, anche per i membri più consistenti della community. Qui di seguito trovi una lista di risorse che sono specialmente utili per le nuove api \(bees\)**.**

1. Leggi il community covenant - Una sorta di costituzione nella quale puoi identificare come interagiamo l’un l'altro. 
2. Esplora [progetti attivi e le milestones](https://1hive.gitbook.io/1hive/projects/milestones) - Ci sono progetti in lavorazione praticamente In ogni momento, quindi puoi stare al passo leggendo le milestones - i traguardi - raggiunti.
3. Unisciti al canale [discord](https://discord.com/invite/qPa4h5w) - questa è la piattaforma principale per lo scambio di idee e la lavorazione a nuovi progetti, al fine di essere sempre sincronizzati con la community. Qualora tu voglia una panoramica dei ruoli e dei canali più importanti del discord, ti consigliamo di dare un’occhiata a questo link: [discord wiki page](https://1hive.gitbook.io/1hive/getting-started/discord)
4. Unisciti al[ forum](https://forum.1hive.org/) - qui è dove ci sono post e discussioni più estese - meno a breve termine - vengono discusse. Inoltre, è la piattaforma ideale per trattare, commentare e presentare eventuali nuove proposte che richiedono fondi presenti nella “common pool”
5. Registrati per [Pollen](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/getting-started/pollen) - Non appena sei pronto per contribuire, registrarti per il programma Pollen ti permette di ricevere HNY per la tua partecipazione su Github, sul Forum e sul Discord. La distribuzione di Pollen avviene a cadenza quindicinale, ed è basata su una distribuzione di 33 HNY a settimana.
6. Iscriviti al [1hive calendar](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/getting-started/calendar) - I canali vocali e video del Discord sono utilizzati frequentemente dai membri per riunioni, eventi e scambi di pareri. Talvolta le chiamate iniziano quasi per caso, ma svariate riunioni vengono programmate per consentire a tutti i membri, qualora liberi, di partecipare attivamente.
7. Partecipa in uno[ Swarm](https://app.gitbook.com/@1hive/s/1hive/~/drafts/-MSsOQ964vof78MilC5D/v/italian/community/swarms) \(sciame\) - Quasi tutti i progetti che avvengono nell’ecosistema 1Hive sono coordinati da gruppi chiamati Swarms. Ogni gruppo di lavoro è indipendente e può sviluppare una propria struttura e propri processi lavorativi. Se interessato a partecipare ad uno o più sciami basta metterti in contatto ed offrire il tuo aiuto!
8. Presenta una [proposta](https://1hive.gitbook.io/1hive/projects/honey/participation) - Se hai una idea o suggerimento che non è ancora stato presentato da altri membri, sei benvenuto a presentare una proposta.

 

