# Kullanım Süreci

Aşağıda, 1Hive DAO ve Celeste'in karşı çıkılan eylemlerin sonucuna karar vermede kullanacağı süreci açıklamaya çalışacağım. Süreci kendim anlayabilmek için araştırma yaptıktan sonra, öğrendiklerimi paylaşmanın faydalı olacağını hissettim. Bence, bu özellikle koruyucu \(önceden "jüri üyesi"\) olmayı düşünenler ve Celeste'i kullanma niyetinde olanların sorularına cevap bulabilmesi için yardımcı olacak.

**Aksiyon \(action\)** terimi, Celeste ile karara bağlanması gereken soruyu tanımlamak için kullanılmakta. 1Hive DAO içerisinde, aksiyonlar kanaat oylamasına tabi olan teklifler veya standart oylamalar olabilir \(1Hive Kullanıcı Arayüzünde "kararlar" olarak belirtilenler\). 1Hive bağlamında, Celeste kanaat oylamasına tabi tekliflerin veya standart oyların sonucuna değil, söz konusu oyun 1Hive DAO'ya ait olup olmadığına karar vermiş olacak. Örneğin, birisi ortak havuzdan topluluğa görünürde herhangi bir fayda sağlamaksızın büyük miktarda para almak için teklif oluşturması ve mevcutta elinde büyük miktarda HNY bulunması halinde, elinde HNY bulunduran diğer kişilerin ilk teklifi yapan kişinin HNY stake ederek para çalmasını engellemesi için bir yöntem yok. Celeste ile birlikte, bu teklife karşı çıkılacak ve Celeste bunun [Topluluk Sözleşmesi](../../community-covenant.md)'ne uygun olmadığına karar verirse teklif iptal edilmiş olacak.

## Sürecin Adımları

Bu süreç içerisinde, tartışmaya açılabilir aksiyonlardan karara bağlanan sonuca kadar bir sürü adım bulunmakta. Aşağıdaki şema, kısaca mevcut adımları gösteriyor. Aşağıdaki açıklamalarda , her bir taraf için gerekli maliyet dahil daha ayrıntılı bilgileri ekledim. Bazı durumlarda, zaman ve tutarlar belirlenmiş oluyor. Bununla birlikte, bu rakamlar nihai değil ve muhtemelen değiştirilecek. Terimlerden bazılarının da Celeste yayınlanana kadar değiştirilmesi mümkün.

![Celeste kullan&#x131;c&#x131; ak&#x131;&#x15F;&#x131;](https://forum.1hive.org/uploads/default/optimized/1X/f5ac9f29b90317689b95d93e6a4242e046852468_2_207x500.png)

### Aksiyon Oluşturma

Bir aksiyon oluşturmak için \(teklif veya oylama\) kullanıcı öncelikle 0.3 HNY tutarındaki aksiyon teminatını yatırmak zorundadır. Aksiyon sonuçlandığında/uygulamaya konduğunda/iptal edildiğinde, aksiyonu oluşturan bu teminatı geri alma talebinde bulunabilecek. Bununla birlikte, aksiyona başarılı bir şekilde karşı çıkılması durumunda, aksiyon teminatı karşı çıkana verilecek.

### Aksiyona Karşı Çıkma

Aksiyonlara oy verilebildiği sürece karşı çıkılabilir. Kanaat oylamasına tabi tekliflere, oylama bittikten ve uygulamaya konulabilir hale geldikten sonra dahi karşı çıkılabilir; ancak uygulamaya konduktan sonra karşı çıkmak mümkün değildir. Karşı çıkan, ilk aksiyon oluşturucunun aksiyonu Celeste'e taşımayı istememesi halinde kabul edilmesi gerekecek bir mutabakat tutarı belirleyecektir. Mutabakat tutarı, aksiyonun ilk teminat gerekliliğinden daha düşük veya buna eşit olacaktır. Karşı çıkan, karşı çıkma tutarı olan 0.3 HNY'i \(kazanması halinde kendilerine geri ödenecek veya kaybetmeleri halinde ilk aksiyon oluşturucuya verilecek\) ve Celeste harcını ödeyecektir \(kazanmaları halinde kendilerine geri ödenecek\).

### Aksiyonun Çözümlenmesi

Karşı çıkma eyleminin oluşturulmasından itibaren 3 gün içerisinde, orijinal aksiyon oluşturucunun aksiyonu çözüme kavuşturma şansı olacaktır. Bu, aksiyonu iptal edecek, karşı çıkana mutabakat tutarını kazandıracak ve karşı çıkanın önceden karşı çıkan tarafından ödenen bütün fonların geri ödenmesi ile sonuçlanacaktır.

### Aksiyona İtiraz Etme

Aksiyon oluşturucunun karşı çıkanla aynı fikirde olmaması halinde, buna itiraz ederek sonuca bağlanmak üzere Celeste'e taşımayı tercih edebilir. Aksiyon teminatını hâli hazırda ödemiş olan aksiyon oluşturan şimdi de Celeste harcını ödeyecek \(itirazı kazanması halinde kendilerine geri ödenecek\).

### Kanıt Sunma Süresi

İhtilaf karar için Celeste'e taşındığında, hem aksiyon oluşturucunun hem de karşı çıkanın mahkemeye kanıt sunabileceği 7 günlük bir kanıt sunma süresi olacaktır. Tarafların ikisi de sundukları kanıtları 7 günden önce tamamlarsa, aşağıdaki koruyucu seçme aşamasına geçilecektir.

### Koruyucu olarka kaydolma - yukarıdaki işlemler ve koruyucu seçme öncesinde

HNY stake eden herkes Celeste üzerinde koruyucu olarak kaydolabilir. Koruyucu ne kadar HNY stake ederse, bir ihtilafta karar vermek için seçilme ihtimali de o kadar fazla olacaktır. Bununla birlikte, BrightID kullanıldığından dolayı, koruyucu başına maksimum stake belirlenecek, bu da Celeste üzerinde stake edilen HNY arttıkça maksimum stake de azalacaktır. Koruyuculara karar verdikleri her bir ihtilaf için HNY olarak 10$ artı HNY stake ettikleri süre boyunca 30 günde bir pasif olarak kazanacakları bir ödeme yapılacaktır. Bu ödeme, kanaat oylamasına tabi tekliflerle belirlenecektir.

### Koruyucuların Seçilmesi

Kanıtların sunulmasından sonra, koruyucuların sonuca karar vermelerine olanak sağlaması amacıyla Celeste'in hazırlanması için herhangi birisi tarafından draft\(\) çağrılmalıdır. Önceden ödenen Celeste harçlarının bir kısmı, belirli bir ihtilaf için draft\(\) çağrısında bulunan kişiye gönderilecek draft\(\) harcını da içermektedir. İlk draft, 3 koruyucuyu görevlendirecektir.

### Hüküm Verme

Görevlendirilen koruyucular, artık bir teslim et-açıkla süreci kullanarak ihtilafın sonucuna ilişkin oy vermek zorundadırlar. Kararı teslim etmek için 2 gün, ardından kararlarını açıklamak için 2 günleri olacaktır. Bir koruyucunun kararını açıklamadan önce sızdırması halinde, bu durum Celeste'e ibraz edilirse söz konusu koruyucu cezalandırılacaktır. Çoğunluğa karşı oy vermeleri halinde de cezalandırılacaktırlar. Cezalandırılarak kesilen fonlar, çoğunluk oyuna sahip koruyuculara verilecektir.

### Temyiz

Koruyucular tarafından bir karar verdildikten sonra, sonuca karşı çıkan herkesin temyiz etmesine olanak sağlayan 2 günlük bir süre olacaktır. Hükmü temyize götürmek, yeni bir tur koruyucu görevlendirmek için Celeste harcının 3 katının yatırılmasını gerektirmektedir. Bu tutar eksi Celeste harçları, temyizin başarısız olması halinde temyizi onaylayandan kesilecektir \(aşağıda açıklandığı şekilde\). Temyizin kabul edilmemesi halinde, temyiz edilen sonuç bu ihtilafın kazananı olacaktır.

### Temyizin Onaylanması

Temyizle aynı fikirde olan birisi onaylayabilir ve böylece ikinci bir ihtilaf turuna taşınmış olur \(yukarıdaki koruyucu görevlendirmeden itibaren\). Bu turda, 3 katsayısı ile artırılacak şekilde 9 koruyucu olur ve bir ihtilaf için toplamda 4 tur gerçekleştirilebilir. Temyizi onaylamak için bu turda Celeste harcının 2 katı yatırılmalıdır. Yatırılan bu tutar eksi Celeste haçları, temyizin başarılı olması halinde temyizi oluşturandan kesilecektir. 

### Son Temyiz Turu

İlk tur da dahil olacak şekilde, toplam 5 tur ve maksimum 4 temyiz turu olabilir. 5'inci tur, nihai temyiz turu olacaktır; bu noktada koruyucuların hepsi ihtilafı karara bağlamak için görevlendirileceklerdir. Bu noktada, her bir koruyucunun oy ağırlığının eşit olduğu bir önceki turların aksine bu noktada oy ağırlığı stake ettikleri tutara göre belirlenecektir. Cezalandırılarak kendilerinden kesilecek tutar, oy ağırlıkları oranında artacaktır.

### Mahkeme Kararı

Hüküm süresinden itibaren 2 gün geçtiğinde ve herhangi bir temyiz başvurusu yapılmadığında veya nihai temyiz turu sonlandığında, çoğunluk kararı, hükmü oluşturacak ve buna ilişkin aksiyonu iptal edecek veya devam ettirecek bir fonksiyon çalıştırılabilecektir. Bu aşamada, sonucu bildiğimizden dolayı borçlanılan tutarların tamamını aksiyon oluşturucuya ve karşı çıkana, koruyuculara ve cezalandırılan koruyuculara, temyizde bulunanlara ve temyizi onaylayanlara alınacaklar ve verilecekler olarak çözümleyebiliriz. Çağrıldığında draft\(\)'a benzer şekilde Celeste haçlarıyla ödenen bir ödemeye sahip olan settlePenalties\(\) fonksiyonu bulunmaktadır; bu da Celeste'i koruyucular ve temyizde bulunanlar için kendilerine ödenmesi gereken fonları almaları için hazırlamaktadır.

Koruyucu olarak görev alma konusunda daha ayrıntılı bilgi için şurada bahsi geçen bağlantılara bakabilirsiniz:[https://help.aragon.org/category/47-aragoncourt](https://help.aragon.org/category/47-aragoncourt) 1Hive Kullanıcı Arayüzü de buna benzeyecek.

