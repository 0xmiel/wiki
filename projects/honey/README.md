---
description: >-
  Honey, 1Hive topluluğu tarafından ihraç edilen ve dağıtımı yapılan topluluk
  para birimidir.
---

# Honey

Honey, yaptığımız her şeyin merkezini oluşturur. Honey ihracını ve dağıtımını optimize ederek 1Hive ekonomisini büyütebilir, katkıda bulunanları ödüllendirebilir ve topluluğumuzu genişletebiliriz.

Honey ihracı ve dağıtımı, akıllı sözleşmeler yoluyla düzenlenir. [1hive.org](https://1hive.org/#/) adresinde  bulunan önyüz aracılığıyla Honey ile teklifler oluşturabilir, oluşturulan teklifleri izleyebilir veya tekliflere destek verebilirsiniz.

Bu sözleşmelerle, [aragon.1hive.org](https://aragon.1hive.org/#/0xe9869a0bbc8fb8c61b7d81c33fa2ba84871b3b0e) adresinde bulunan Aragon İstemci arayüzü aracılığıyla etkileşime geçebilir veya bu arayüzü lokal sunucunuzda kendiniz de çalıştırabilirsiniz.

## Ekonomik Değerlendirme

Honey'nin değeri, arz ve talep ile belirlenir. Arz bir politika ile yönetilirken talep ise ortak havuzdan katkıda bulunanlara Honey dağıtımını belirleyen ve tahsis eden teklifler üzerinde Honey stake ederek katılımda bulunma sürecinden etkilenir.

Katılımcıların Honey tahsisini verimli bir şekilde yapmaları durumunda, ortak havuza giren Honey miktarı en nihayetinde havuzdan çıkan miktarı aşacağından dolayı, talep arzı geçecek ve Honey'nin değeri de artacaktır. Öte yandan, Honey verimsiz bir şekilde tahsis edildiğinde dolaşımdaki Honey arzı artarken talepte bir artış yaşanmayacağından dolayı da Honey'nin değeri düşecektir.

![Basitle&#x15F;tirilmi&#x15F; Honey Sto&#x11F;u ve Ak&#x131;&#x15F; Diyagram&#x131;](../../.gitbook/assets/honey-2x.png)

Bu sistem, bir anlamda Honey stake edenlerin sensör, protokolün kontrolör ve tekliflerin de çevreyi etkileyen sürücüler olduğu bir [sibernetik geribesleme döngüsü](https://tr.wikipedia.org/wiki/Sibernetik) olarak da görülebilir. Tekliflerin etkisi belirsiz olabilir ve zaman içerisinde değişebilir; ancak çıktılar gözlemlenecek ve sisteme geribesleme olarak gelecek, en sonunda da zaman içerisinde çevreye bir adaptasyon ile sonuçlanacaktır.

Honey'nin değerini artırmak, bu sistemin ve katılımcılarının dolaylı olarak üstlendiği bir rol olarak görülebilir. Honey stake edenler, teklifler üzerinde söz sahibi olabilmek adına zaman içerisinde Honey'i ellerinde tutmalı ve dolayısıyla Honey'nin değerini maksimuma çıkaracak teklifleri desteklemek isteyecekler ve katkıda bulunanlar da yaptıkları katkıların yeterince ödüllendirilebilmesi adına Honey'nin değerli olmasını isteyeceklerdir.

