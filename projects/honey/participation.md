---
description: >-
  1Hive ve Honey are topluluk tarafından yönlendirilmektedir. Topluluk
  üyelerinin teklifler oluşturarak, tartışarak ve tekliflere oy vererek 1Hive
  DAO'daki anlam yaratımına katılmaları teşvik edilir.
---

# Katılım

## Teklif akışına bakış

Her zaman, oluşturulan ve aktif olarak değerlendirilen bir sürü teklf bulunacaktır. Kullanıcılar, bütün bu tekliflere [1hive.org](https://1hive.org/#/home) adresinde barındırılan açık kaynaklı arayüzü kullanarak bakabilir, hangi teklifleri desteklemek istediklerine karar verebilirler. Elbette, teknik bilgisine güvenen kullanıcılar önyüzü yerel olarak çalıştırarak sözleşmelerle doğrudan etkileşimde de bulunabilirler. 

![Proposal Feed](../../.gitbook/assets/image%20%285%29.png)

Bu akışı teklif türü ve durumuna göre filtreleyebilir, destek durumu veya eklenme tarihine göre sıralayabilirsiniz. Akışta, farklı türde teklifler bulunur ve teklif türleri arasındaki farkın bilinmesi önemlidir.

### Öneriler

_Çekimser teklif_ dahil, öneriler ortak havuzdan fon talebinde bulunmayan tekliflerdir. Bu teklifler, belirli konularda herhangi bir fon talebinde bulunmaksızın topluluğun bu konulara dikkatini çekmek için kullanılabilir. Öneriler, destek toplayabilir ancak fon isteyen teklifler gibi belirli bir yürürlüğe girip uygulanma durumu söz konusu değildir. Onun yerine, bir öneriyi desteklemek diğer dağıtım tekliflerinin yürürlüğe girmesi için gereken destek miktarını artıracaktır. Dolayısıyla, topluluğun verimsiz bir şekilde para harcadığını düşünüyorsanız, çekimser teklifi destekleyerek veya topluluğun kaynakları ne şekilde tahsis etmesi gerektiğini düşündüğünüzü belirten bir sinyal teklifi oluşturarak sistemin davranışı üzerinde anlamlı bir etki yaratabilirsiniz.

### Teklifler

Akıştaki başlıkların her biri teklif türü olmasına rağmen, Proposal \(Teklif\) türü, özellikle ortak havuzdan Honey dağıtımı yapılmasını talep eden teklifler için kullanılmaktadır.

Bu tekliflerde bir yürürlüğe girme eşiği olacak ve teklife yeterince destek gelmesi halinde herhangi biri tarafından uygulamaya alınabilecektir. Uygulamaya alındığında, talep edilen miktarda Honey ortak havuzdan teklifte lehtar adres olarak gösterilen adrese aktarılacaktır.

Eşik ve destek birikimi dinamikleri, Honey'nin ortak havuzdan ne hızda dağıtılacağını düzenler. Bu mekanizma, [Dağıtım ](distribution.md)sayfasında daha ayrıntılı olarak açıklanmıştır.

### Kararlar

Teklifler ve Öneriler, 1hive içerisinde yönetişimin temel yöntemleridir. Bununla birlikte, zaman zaman ayrıca bir karar vermek zorunda kalınabilmektedir. Bunlara, akıllı sözleşmelerin iyileştirilmesi veya politikanın parametrelendirilmesindeki ayarlamalar örnek olarak gösterilebilir.

Bu durumlarda, daha geleneksel bir oylama süreci kullanılır. Bu oylamada, ayrı bir eylem teklif edilir ve evet-hayır şeklinde bir oylama yapılır. Belirli bir süre içerisinde oylamaya izin verilir, yeter sayıya ve destek eşiğine ulaşılması halinde teklif kabul edilerek eylem yerine getirilir.

## Teklif Oluşturma

Teklif oluşturmadan önce, öncelikle [forum.1hive.org](https://forum.1hive.org/) üzerinde bir forum paylaşımı oluşturmanız gerekmektedir. Bu şekilde teklifinizi ve teklifin mantığını açıklayabilirsiniz. Ayrıca, topluluk üyeleri arasında bir tartışma alanı da sağlanmış olur. Teklif \(proposal\) kategorisinde bir teklif oluşturduğunuzda, önünüze bütün gerekli bilgileri içeren bir şablon gelir.

Şu anda bunu yapmamanız halinde, teklifinizi geri çekmeniz istenecektir. İlerleyen zamanlarda, prosedürlere uygun hareket etmemeniz halinde kaybedebileceğiniz şekilde bir miktar Honey stake etmeniz istenecektir.

Teklif başlığınızı oluşturduğunuzda, [1hive.org](https://1hive.org) adresine girip hesabınıa bağlandıktan sonra`New proposal'a` tıklayarak teklifinizi oluşturabilirsiniz.

Kısa ve açıklayıcı bir başlıkla birlikte forumdaki ilgili başlığınıza bağlantı vermeyi unutmayın.

## **1hive.org Terminolojisi**

**Common Pool \(Ortak Havuz\),** topluluk tarafından kolektif olarak bulundurulan ve teklifler aracılığıyla dağıtılabilecek tokenleri ifade etmektedir.

**Token Supply \(Token Arzı\),** şu anda mevcut olan bütün tokenlerdir**.**

**Active \(Aktif\),** şu anda tekliflere stake edilen token miktarıdır.

