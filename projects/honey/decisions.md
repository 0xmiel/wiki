---
description: >-
  Protokol parametreleri değişiklikleri veya akıllı sözleşme güncellemeleri için
  oylama aracılığıyla ayrık, evet-hayır şeklinde kararlar gerekmektedir.
---

# Kararlar

## Karar Yüzeyi

Tasarım perspektifinden, 1Hive ayrık kararlara ihtiyaç duyulmasını minimuma indirmeyi, karar almayı tabandan başlatarak katılımcıların yerel özerkliğinini teşvik etmeyi amaçlamaktadır. Dolayısıyla, gündelik işlemler için veya stratejik yönümüzü belirlemek için kararlardan faydalanmıyoruz. Bununla birlikte, zaman içerisinde protokol ve parametreler üzerinde değişiklik yapabilmek için bu tarz kararlar için de bir sürecimiz bulunmakta.

1Hiva DAO, Honey'nin nasıl ihraç edildiğini ve dağıtıldığını düzenleyen akıllı sözleşmelerden oluşmaktadır. Nispeten yeni bir proje olarak, bu sözleşmelerin nasıl çalıştığını belirleyen parametrelerin iyileştirilmesi veya değiştirilmesine ihtiyaç duyulacağını düşünüyoruz. Bu tarz değişikliklere duyulan ihtiyacın kademeli olarak azalacağını ve belki de sonunda o kadar nadiren ihtiyaç duyulacağından dolayı gereksiz olarak bile görülebileceğini de düşünmekteyiz. Ancak şu anda, karar oyları yoluyla sözleşmelerin iyileştirilebilmesi kabiliyetinin bulundurulmasının mantıklı olduğunu görmekteyiz. Topluluğun uygun görmesi halinde, gelecekte herhangi bir karar verme yetkisinin kaldırılması için bir karar oyu kullanılabilir. 

## Karar Süreci

Karar süreci, kasıtlı olarak meşakatli ve mevcut statükoyu koruyacak şekilde tasarlanmıştır. Protokolde ve parametrelerde değişiklik yapmak, kolayca girişlemeyecek kadar zahmetli bir süreç.

Kararlar nadiren ve yalnızca protokol veya parametrelerde teknik değişiklikler yapmak için kullanıldığından dolayı, **karar oluşturma için bir kullanıcı arayüzü bulunmamaktadır**. Karar oyu oluşturacak şekilde teknik bilgiye sahip bir kullanıcı bir işlem hazırlamalıdır; bu tarz işlemler için en iyi uygulama ibraz edilmeden önce herkese açık şekilde epey kişi tarafından gözden geçirilecektir. Bir karar oyu ibrazında bulunan hesap, oy oluşturma sürecinin bir parçası olarak **ortak havuza 5 honey göndermek** zorundadır. Bu kişi, geri ödeme \(5 Honey'nin iadesi\) için bir teklif oluşturabilir; ancak özellikle karar oyunun beklenen bir oylama olmaması veya topluluk tarafından geniş bir destek görmemesi durumlarında böyle bir teklifin destekleneceği hususunda bir güvence vermek mümkün değildir.

Oy oluşturulduğunda, arayüzde decision \(karar\) olarak görülecektir. Her bir karar için oylama 2 hafta boyunca açık kalır. Bu kararın geçmesi için, toplam Honey arzının en az %10'unun lehte oy verdiği bir **onay yeter sayısı** bulunmalı ve oy verenlerin %50'sinden fazlasının da desteklemesi gerekmektedir. Oy onaylandığında, söz konusu oyun uygulamaya konması için 48 saatlik bir gecikme süresi bulunur. Bu süre, herkesin sonuca tepki vermesi ve oyun etkilerinin yerine getirilmesinden önce karar vermesine olanak tanır.

Ayrıca, bir kararı destekleyen hesapların bütün Honey bakiyesi "evet" oyu verdikleri anda kilitlenir ve oylama sonuçlanana kadar adreslerinden herhangi bir transfer yapmalarının önüne geçilir. Bu kısıtlama, bir karar için lehte oy veren kişilerin bu kararın onaylanmasının topluluk için hem gerekli hem de faydalı olduğuna ilişkin güçlü bir inanca sahip olduklarından emin olmaya yardımcı olmaktadır; çünkü tartışmalı bir karar zorla geçirilmeye çalışıldığında hesapları kilitli olacağından dolayı Honey'nin değerindeki değişimlere açık hale geleceklerdir. Öte yandan, karara karşı oy veren kişiler ise Honey'lerini satarak çıkış yapabileceklerdir.

